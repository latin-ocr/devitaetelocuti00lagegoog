De vita et elocutione C, Plinii Caecilii Secundi. 5

sumptae inutiliter esse videntur ¹). Ne pecunias quidem publicas satis
diligenter exegerant proconsules, qui ante Plinium provinciam obtinu-
erant ²). His aliisque ejusdem generis vitiis ut mederetur et perturba-
tas res provinoiae ordinaret, Plinius in Bithyniam et Pontum a Tra·
jano missus est '’legatns pro praetore consulari potestate.” Quae po-
testas qualis suerit plane nescimus, nisi hoc titulo indicatur, Plinium
majore potestate ornatum fuisse, quam habuerant proconsules eidem
provinciae antea praefecti. Ut autem incertum est quamdiu Plinius pro·
vinciae illi praefuerit, quamquam sumcerte plusquam annum hoc munere
functum videmus, ita non magis liquet quando mortuus sit aut ubi,
sed eum ad 46 aetatis annum in vita fuisse, pro certo scimus. Haec
fere habui dicere de vita publica Plinii, cujus adumbrationem propter
spatii angustias quam brevissimis linibus circumscribere necesse erat.
Quam ob rem si quis accuratius cognoscere velit, quibus causis ni-
tantur illae rationes, iterum admoneo, ut legat disputationes, quas
supra laudavi, Mommsenii et Massonii, quorum uterquc cum summa
cura et sagacitate hano rem tractavit,

Nunc qualis fuerit in privata 3) vita Plinius, breviter exponam. Ac su-
pra quidem quantos quamque celeres in litteris progressus faceret indicavi,
quod idem apparet ex multis locis, quos in epistolis suis attulit, opti·
morum scriptorum, velut Aeschinis ⁴), Demosthenis ⁵), Thucydidis ⁸),
Xenophontis ¹), Homeri ⁸), Euripidis ¹¹), Catulli ¹⁰), Livii ¹¹), Cicero-
nis ¹²), aliorum, quos hic longum est enumerare. Cumque tam stu-

* diosus esset, ut etiam inter venandum stilum et pugillares secum fer*

ret¹³), non est mirum eum ic dicendi arte, quippe cui praecipue stu-
deret, eousque pervenisse, ut cum Demosthene et Cicerone, quos sibi
ad imitandum proposuerat indicendo, compararetur. Ut autern multum
dicendo valebat, ita numquam recusabat, quin facundia sua justas inno-
centium causas tueretur, semperque paratus erat injurias probis ab
improbis illatas exsequi. Plerumque quidem in causis privatis apud
centumviros ¹⁴) agendis versatus esse videtur, quamquam non dubitavit

¹) 10, 37 (46). ²) 10. 54 (62).

³) Egregie de privata Plinii vita scripsit Doeringius, quem ego magna ex
parte secutus sum, in praefatione ad editionem Epistularum. Nonnulla addidit
Tanzmann, ”De C. Plinii Caecilii Secundi vita, ingenio, moribus quaestio'',
Breslau 1865, sed ea omnia leviora sunt. Perpaucas de vita Plinii quaestiones
in disceptationem vocavit Geisler, ''De Plinii minoris vita”, Breslau 1862.

¹) 9, 26, ll. ¹) 4, t, 6. 9, 26, 8. ¹¹) 4, 7, 3. 5, 8, ll.

¹) 7, 32, 2. ⁸) l, 7, l. 1, 20, 22. 5, 19, 2. 9, 13, 20 al.

⁹) 4, ll, 9. 4, 27, 6. ¹⁰) 4, 14, 5. ¹¹) 6, 20, 5.

¹²) 1,20,7. 8. 10. ’1, ll, 13. ¹³) l, 6, l.

¹¹) 1, 18, 3. 6, 12, 2. 6, 33, 2.

 

